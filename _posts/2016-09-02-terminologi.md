---
layout: page
title: "Terminologi"
category: swe
date: 2016-09-02 17:31:01
order: 1
---
Den tänkta målgruppen för den tekniska dokumentationen i detta projekt är programmerare, men innehåller en hel
del facktermer på engelska från bokförings- och redovisningsvärlden som kanske inte är helt självklara.

## Ordlista

### Accounts payable - Leverantörsreskontra

Skulder till leverantörer. Inkomna fakturor.


### Ledger of accounts - Kontoplan

Förteckning över konton i en bokföring. Ett konto representerar normalt sett en tillgång, skuld, intäkt eller en kostnad.

Vanliga konton man finner i ett företag är:
 * Bankkonto (tillgång)
 * Enga insättningar (skuld)
 * Försäljning av tjänst (intäkt)
 * Förbrukningsvaror (kostnad)

För ett litet företag kan det räcka med så lite som 20-30 konton, medan en kommun troligen har flera tusen.

Konton är förenklat ett sätt att gruppera olika transaktioner så man enkelt kan se exempelvis hur mycket man betalat ut
i löner, för frimärken eller hur mycket moms man fakturerat.

Du kan läsa mer om vilka konton som finns i BAS-kontoplanen, en standardkontoplan som används av i princip alla
svenska bolag.


### Sole trader - Enskild firma eller enskild näringsidkare.

Den enklaste formen av företagsverksamhet där en enskild person är tilldelad en s.k. F-skattesedel, dvs är godkänd
och personligen skyldig att betala in företagsskatter som moms och egenavgifter. Går en enskild firma i konkurs är
det alltså personen som driver företaget som personligen försätts i konkurs.

I Sverige är organisationsnummret för en enskild firma det samma som näringsidkarens personnummer och kan därmed
räknas till en personuppgift.


### Financial year - Verksamhetsår

Ett företags bokföring löper ett år, ett verksamhets år. Detta behöver inte men sammanfaller normalt sett med ett
kalenderår, dvs från första januari till sista december. I vissa fall, exempelvis vid nybildande av företag, kan
verksamhetsåret sträcka sig längre eller kortare än ett helt kalenderår.


### Journal entry - Verifikation

En verifikation är en ekonomisk händelse i ett företag. Lagen kräver att man med s.k. dubbelbokföring registrerar en
verifikation som visar från vilka konto medel krediterats (belastas) och vilka konton som debiterats (tillgodoräknas).


| Konto                                 | Kredit  | Debit  |
|---------------------------------------|---------|--------|
| 1940, Bankkonto                       |  10 000 |        |
| 3041, Försäljning av tjänst, 25% moms |         |  7 500 |
| 2610, Utgående moms, 25%              |         |  2 500 |


### Ledger entry - Verifikationsrad

En verifikation kan brytas ner i verifikationsrader. I ovan exempel är det således tre stycken verifikationsrader.


### Journal - Verifikationsserie

Verifikationsserier används för att gruppera verifikationer. Typiskt exempel är en verifikationsserie för
fakturor från kunder, en annan för kontantinköp och en tredje för fakturor utställda till kunder.


### Supplier - Leverantör, betalningsmottagare

Den som utfört en tjänst eller sålt en vara till.


### Payer - Gäldenär, den som skall betala

En kund, den som köpt en tjänst eller vara.


### Invoice - Faktura

Faktura är en begäran om betalning, skickad från leverantör till geldenär.


